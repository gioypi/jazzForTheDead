# Οι νεκροί ακούνε τζαζ!

Από ότι φαίνεται οι γλίτσες δε σέβονται ούτε νεκρούς ούτε ζωντανούς. Δεν μπορεί ένας σκελετός δηλαδή να ακούσει το σαξόφωνό του με την ησυχία του; Ας είναι... Πάρε το σπαθί σου, τράβα το αγαπημένο σου ζόμπι από το χέρι και πάμε να σκοτώσουμε γλίτσα! 🗡️💀

![banner](https://github.com/user-attachments/assets/2646ac23-5f37-43af-8c44-34c7ad6174ee)

Το «*Οι νεκροί ακούνε τζαζ!*» (Αγγλ.: *Jazz for the dead!*) είναι ένα συνεργατικό παιχνίδι για 2 άτομα, με περιορισμένες (αλλά πολύτιμες) ευκαιρίες για επιθετικότητα. Η ομάδα μοιράζεται τις ίδιες ζωές - είτε κερδίζεις σαν ομάδα, είτε χάνεις σαν ομάδα. Σκοπός είναι η σφαγή της περισσότερης δυνατής γλίτσας. Μπορείς να σπάσεις τα ρεκόρ των άλλων ομάδων;
<br><br>

### Controls

**Βελάκια** ή **WASD** για κίνηση

**Space** για επίθεση
<br><br>

### Εγκατάσταση

Ο φάκελος `jazzForTheDead` περιέχει ολόκληρο το project, όπως δημιουργήθηκε από το PyCharm, και περιλαμβάνει ένα ολοκληρωμένο virtual environment για την Python 3.12.4 με την έκδοση 2.6.1 του pygame. Για να τρέξετε τον κώδικα σε περιβάλλον που θα στήσετε μόνοι σας, θα χρειαστείτε τους υποφακέλους `database`, `fonts`, `graphics` και `sounds` και τα αρχεία `jazz_client.py`,` jazz_operations.py` και `jazz_server.py`.

Για να παίξετε, ο ένας παίχτης τρέχει το αρχείο `jazzForTheDead/jazz_server.py` και ο άλλος το `jazzForTheDead/jazz_client.py`. Δεν έχει σημασία ποιο θα ξεκινήσει να τρέχει πρώτο. Και τα δύο αρχεία χρησιμοποιούν σταθερές, μεταβλητές και συναρτήσεις του αρχείου `jazzForTheDead/jazz_operations.py`.

Ο φάκελος `jazzForTheDead/database` περιέχει μία ενδεικτική βάση δεδομένων με ονόματα νοητών ομάδων και τα σκορ τους, για να είναι ρεαλιστικό το leaderboard στο τέλος του παιχνιδιού. Αν διαγράψετε το αρχείο `jazzForTheDead/database/highscore_db.sqlite`, ο server θα δημιουργήσει μία νέα, κενή βάση δεδομένων όταν τρέξει.
<br><br>

### Παρελκόμενα

Η τεκμηρίωση της υλοποίησης του παιχνιδιού βρίσκεται στο αρχείο `Εργασία Αλγοριθμικής σκέψης - Παπασταματίου.pdf` και περιέχει ανάλυση του game design και επεξήγηση των σημείων του κώδικα που δεν είναι ευνόητα μόνο από τα σχόλια.

Το βίντεο `gameplay_video.mp4` παρουσιάζει μία πλήρη παρτίδα από την πλευρά του server και στο τέλος δείχνει το αρχικό μενού από την πλευρά του client. Το gameplay είναι πανομοιότυπο για τους δύο παίχτες.

<br><br>
**Καλή διασκέδαση!**
<br>
